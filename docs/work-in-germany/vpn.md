# ุงูุณูุงู ุนูููู

## ุงูุจูุณุช ุฏู ูุงุดุจุงุจ ุนู ุงูVPN ู ุงูRemote Work ูู ูุตุฑ

ูู ูููู ูููู ุทููู ุดููุฉ ูุงูู ูุญุงูู ุฃูุถุญ ููู ูุงู ููุทุฉ ููุงุญุธ ุงู ุงููุงุณ ูุชูุฎุจุทุฉ ูููู:

1. ุงููุฑู ุจูู ุงููTechnologies ุงููุฎุชููุฉ ูููVPN.
2. ููู ุงููVPN ูุจูุดุชุบูุด ูู ูุตุฑ.
3. ุงูู ุงูุญููู ุงูุขููุฉ ููููุถูุน ุฏู.
4. ุงูู ุฎุทูุฑุฉ ุฏู ุนูู ุดุบูู.

---

### 1. ุงููุฑู ุจูู ุงููTechnologies ุงููุฎุชููุฉ ูููVPN

ุงููVPN ุจูุฎุชูู ุงููProtocols ุจุชุงุนุชู (ูุซู WireGuardุ OpenVPN ... ุฅูุฎ) ุจูุดุชุบู ูู **Layer 2 ุฃู 3**. ูุนูู ูู Protocol ูู Header ูุฎุชูู ููููุฒุ ูุจุนุถ ุงููTools ูู ุจุชุนูู Sniffing ุนูู ุงููTraffic ุชูุฏุฑ ุชุนุฑู ุฅู ููู VPN Traffic ุจุณูููุฉ.  
ุทุจุนุง ูู ุจุฑูุชูููู ูู ูููุฒุงุชู ูุนููุจูุ ุจุณ ูููู ุงุชุนูููุง ุนุดุงู ูุญููุง ูุดููุฉ ุฃุณุงุณูุฉ ููู ุฅู ุงููMachine ุงููู ุจุชุณุชุฎุฏูู ุชููู ูุฃููุง ูู ุงููLAN ูุชูุฏุฑ ุชุนูู Access ููู ุงููResources.

ููู ุจูู Technology ุชุงููุฉ ุงุณููุง **ุงูProxy**ุ ูุฏูู ุจุชุดุชุบู ูู **Layers 4 ุฃู ุฃุนูู**. ุฏู ุจูุฎูู ุงููProxy Protocols ูููู ุชุชุนุงูู ูุนุงููุฉ ุฃู Application ุฃู Internet Traffic. ุฃูุซูุฉ ุนูู ุงูุจุฑูุชููููุงุช ุฏูู:  
- Shadowsocks  
- VMess  
- VLESS ... ุฅูุฎ  

ุงููProxy ุงุชุนูู ุนุดุงู ูุดููุฉ ุงููTraffic Rerouting Through Another Endpointุ ูุนูู ุจุงูุจูุฏู **ุงููCensorship ุนูู ุงูุฅูุชุฑูุช**.  
ูุจุฑุถู ูู Protocol ูู ูููุฒุงุชู ูุนููุจูุ ูุตุนุจ ุฃุฏุฎู ูู ุชูุงุตูููุง ููุง.

ุทุจุนุง ูู ุงููCommercial VPNs ุจุชุณุชุฎุฏู Traditional VPN Protocols ุฃู Proprietary Protocols ุฎุงุตุฉ ุจูููุ ุจุณ ูุจููุฉ ุนูู ููุณ ุงููConcept ุจุชุงุน ุฃูู ููุน ูููุชู.  
ูุฃู ุงููุดููุฉ ุงููู ููุง ูุณุชูุฏููููุง ูุด ูู ุงููCensorship. ูููู ุฃูู ูู ุงูุดุฑูุงุช ุงููู ุจุชูุฏู ุงููProxy ููService ูุฃูู ูู ูุงุญูุฉ ุงููClient ููู ุชูุงุตูู ูุชูุฑุฉ ูู ุงููConfigsุ ููู ุงูุนููู ุบูุท ุบูุทุฉ ุจุณูุทุฉ ูููู ูุญุตู ูู Leak ููู ูุงูุฑ ููุณู Fully Protected. ููููุด ุดุฑูุฉ ุจุชุญุจ ุชุญุท ููุณูุง ูู ุงููRisk ุฏู.

---

### 2. ููู ุงููVPN ูุจูุดุชุบูุด ูู ูุตุฑุ

ูุตุฑ ุฏูููุชู ุจูุช ูุงูุนุฉ ุงููVPN ุจุงููุงูููุ ูุฏูู ุญุงุฌุฉ ูู ุฎุฏูุฉ ุงูุนููุงุก ูู ูู ุงูุดุฑูุงุช ุนุงุฑูุงูุง.  
ุนุดุงู ุชุดุบูู ูุงุฒู ูููู ุนูุฏู ุณุฌู ุชุฌุงุฑู ูุชูุฏู ุนูู ุชุตุฑูุญ ุนูุฏ ุงูุฌูุงุฒ ุงููููู ูุชูุธูู ุงูุงุชุตุงูุงุช.  
ุนุดุงู ูุฏู ูู ุงูุดุฑูุงุช ุงูุนุงููุฉ ูู ูุตุฑ ุนูุฏูุง ุงูุชุตุฑูุญ ุฏู ุจุณูุฑูุฑุงุชูุงุ ูุงููุงุณ ุจุชูุฏุฑ ุชุดุชุบู ูู ุจููุชูุง ุนุงุฏู.  

ุฃูุง ุฃู ุญุฏ ุฌุงู ูู ุจุฑู ูุจูุญุงูู ููConnect ุนูู ุณูุฑูุฑุงุช ูุด ูุนุฑููุฉ ูุด ููุดุชุบู.  
ูุตุฑ ุจุชุณุชุฎุฏู ุชูููุฉ **Deep Packet Inspection (DPI)**ุ ูุฏู ุจููุฏุฑ ูุนูู Detection ูุฃู VPN Traffic ููุนููู Block.  
ุญุชู ูู ุงููVPN ุงุดุชุบู ูุน ุญุฏ ุนู ุทุฑูู Provider ูุนูู ุดููุฉุ ููู ูุณุฃูุฉ ููุช ูููุชุนูู Block ููู.  

ุทุฑููุฉ ุนูู ุงููDPI ุจุชุญุชุงุฌ ุงูุฃูู Detectionุ ูุตุนูุจุชู ูุงูููุช ุงููุทููุจ ุจูุนุชูุฏ ุนูู ููุน ุงููVPN Protocol ูุงููEncryption ุงููู ุงูุนููู ุจูุณุชุฎุฏูู.  
ูุฃูู ูุง ุงููDetection ููุฌุญุ ุงูุดุฑูุฉ ุจุชุนููู Block ุนูู ุทูู.  
ุนุดุงู ูุฏู ุณุงุนุงุช ุจูุดุชุบู ูุน ูุงุณ ุดููุฉ ุฃู ูุซูุง ูุนูู Connect ุจุณ ููู ุนูู ุทูู ุฃู ูููุชุญุด ุฃู ูููุน.  
ูุฃู ุงููHandshake ุญุตู ูุจุนุฏูุง ุญุตู Detection ูุจูุฑูุญ ููุทูุน.  

ูุฐูู ูููู ูููู ุดุบุงู ุดููุฉ ุนูุฏ Orange ูุฃููุง ุดุฑูุฉ ูุด ุนูุฏูุง ุนููุงุก ูุชูุฑ ูุงููDPI ุจุชุงุนูู ูุด Mature ูุณูุ ุฒู ุจุงูุธุจุท ูู 3-4 ุณููู ุนูุฏ We ูVodafone.

---

### 3. ุงูู ุงูุญููู ุงูุขููุฉ ููููุถูุน ุฏูุ

ููุง ููู ูุดููุชุงู ููููู ุญู ูุงุญุฏ (ุฃูุง ูุด ุจุดุฌุน ุญุฏ ุฅูู ูุนูู ุญุงุฌุฉุ ุฃูุง ุจุณ ุจูุงูุด ุงูููุถูุน ูู ุงููุงุญูุฉ ุงูุชูููุฉ ููู ูุงุญุฏ ูุณุฆูู ุนู ููุณู ๐):

#### ุงูุงูุชุฑุงุถ ุงูุฃูู:
ุนูุฏู ูุณูุญูู ุชูุฒู ุชุดุชุบู ูู ูุตุฑ ุจุทุฑููุฉ ูุงููููุฉุ ููุดููุชู ุจุณ ุฅู ุงููVPN ุจุชุงุน ุงูุดุฑูุฉ ูุด ุดุบุงู.

#### ุงูุงูุชุฑุงุถ ุงูุซุงูู:
ุนูุฏู ุงููุดููุฉ ุงูุฃููู ูููุงู ุนูุฏู ูุด ุจูุณูุญ ุจุฏูุ ูุงูุช ุนุงูุฒ ุชุดุชุบู ูู ูุตุฑ ูุฃูู ูุงุนุฏ ูู ุฃููุงููุง.

#### ุงูุญู ุงูููู:
ุงูุญู ุงูููู ููููุถูุน ุฏู ูู ูุตุฑ ูู ุงุณุชุฎุฏุงู **Proxy Servers** ุงููู ุจุชุฏุนู Encryption ุญุฏูุซุ ุฒู ูุซูุง:  
- Shadowsocks (ูุงููู ุดุบุงู ุนููู ูุซูุง Outline VPN).  
- VMess.  
- VLESS.  

ูู ุฏูู ุจุฑูุชููููุงุช ุชูุฏุฑ ุชุฌูุจ Raspberry Pi ูุชุนูู ุณูุฑูุฑ ูู ุจูุชูุ ูุชุงุฎุฏ Raspberry Pi ุชุงููุฉ ูุนุงู ูู ูุตุฑ ูุชุดุบููุง ููClient ูุชูุตู ูุงุจู ุนูููุง ููRouter.  

ูุฏู ุงูุช ุนููุช **VPN Over Proxy** ูุถุฑุจุช ุนุตููุฑูู ุจุญุฌุฑ ูุงุญุฏ:  
1. ุงููVPN Traffic ุจุงููุณุจุฉ ูุดุฑูุงุช ุงูุงุชุตุงูุงุช ูู ูุตุฑ ุจูู Encapsulated ูObfuscatedุ ูุจุงููุณุจุฉ ูุฃู ุดุฑูุฉ ูุช ูู ูุตุฑ ูู ุนุจุงุฑุฉ ุนู Internet Traffic ุนุงุฏู ููุด ูููุฏุฑูุง ูุนููููู Block.  
2. ูู ุงููTraffic ุจุชุงุนู ููุฌู ุจูุชู ูู ุฃููุงููุง ุฃููุงุ ูุจุนุฏูู ูุฑูุญ ุนูู ุณูุฑูุฑุงุช ุงูุดุฑูุฉ ูุฃูู ูุงุนุฏ ูู ุจูุชู ุจุงูุธุจุท.

ุทุจุนุง ุงูุฎุทูุงุช ุงูุชูุตูููุฉ ุทูููุฉ ูุดููุชูู ูุนูุฏุฉุ ูุจูุญุชุงุฌ ุญุฏ ุนูุฏู ูุฒูุฌ ูู ุงููSkills ุฒู:  
- Linux  
- Networking  
- Docker ... ุฅูุฎ  

---

### 4. ุฎุทูุฑุฉ ุฏู ุนูู ุดุบูู

#### ุงูุญุงูุฉ ุงูุฃููู:
ูู ุงูุช ูุงุญุฏ ุนูุฏู ูุณูุญ ุฅูู ุชุดุชุบู ูู ูุตุฑุ ูุจูู ุทุฑููู ุฃุฎุถุฑ ููููุด ุฎุทูุฑุฉ ุฎุงูุต ูุชูุฏุฑ ุชุนููู. ูุชูููุด ูุฑุงุกุฉ ูุง ูุนูู.

#### ุงูุญุงูุฉ ุงูุซุงููุฉ:
ูู ุนูุฏู ููุณูุญุด ูุนููุช ูู ุงููConfiguration ุญุงุฌุฉ ุบูุท ูุญุตู Leakุ ูุงูุดุฑูุฉ ูุฑูุฒุฉ ูู ุงูููุถูุน ุฏู ูุจุชุนูู Tracking ูุงูุชุดูุชุ ูุจูู ุจุงููุงููู ูููููุด Warning.  
ุงููุงููู ูุณูุญ ููุดุฑูุฉ ุฅููุง ุชุนูู Termination ูู ุบูุฑ ุฃู Notice.

#### ุงูุฎุทูุฑุฉ ุงูุชุงููุฉ:
ุงุณุชุฎุฏุงู ุงููCommercial VPNs ุฒู:  
- NordVPN  
- ExpressVPN ... ุฅูุฎ  

ูุฃู ูุชูุฑ ูู ุงูุนููุฏ ููููุน ุชุนูู Routing ูููTraffic ุจุชุงุน ุงูุดุบู ุนู ุทุฑูู ุฃู ุดุฑูุฉ ูุณูุทุฉ ุบูุฑ ุดุฑูุงุช ุงูุงุชุตุงูุงุช ุฏุงุฎู ุฃููุงููุงุ ุฃู ุจููููู ุฃุตุญ ุนู ุทุฑูู ุณูุฑูุฑุงุช ุฏุงุฎู ุฃููุงููุง.  

ุทุจุนุง ุฏูู ุชูุตููุฉ ุฏูููุฉุ ููู ูุงูููุง ููุฌูุฏุฉ.  
ูุจูู ุณูููุฉ ุงูุดุฑูุฉ (ุฃู ุฃู ุญุฏ) ูุนุงู ุงููIP ุจุชุงุนู ููุฏุฑ ูุนุฑู ุฏู German Residential IP ููุง Online Service ุณูุงุก VPN ุฃู Cloud VM ุงูุช ูููู ุนูููุง ุณูุฑูุฑ ุฌูุง ุฃููุงููุง.

#### ุงูุญู ุงูุขูู:
ุฃุฃูู ุญู ุฅูู ุชุนูู ุณูุฑูุฑ ูู ุจูุชู ุฃู ุณูุฑูุฑ ูุงุตู ุนูู ูุช ุฃู ุญุฏ ูู ุจูุชู.

---

### ุงูุฎูุงุตุฉ

ูุงุฑูุช ุฃููู ูุถุญุช ุงูููุถูุน ุดููุฉ.  
ููู ููู ูุงุณ ููุชูุฉ ูููู ูุชููู ูู ุงูููุถูุน ุฃูุชุฑ ูุนู ุฎุทูุงุชู.