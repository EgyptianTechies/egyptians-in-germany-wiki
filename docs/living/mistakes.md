
# أهم الأخطاء اللي ناس كتير بتقع فيها قبل وبعد ما ييجوا ألمانيا

نصائح من ناس عاشوا التجربة بالفعل، علشان تساعد أي حد لسه جاي جديد أو ناوي يسافر.

---

## أخطاء عملتها:

- التحرك بالباسبور المصري وأوراق هامة في المواصلات، مع إن صورة الباسبور على الموبايل أو الرخصة الألمانية كانت كفاية.
- اتغرّمت في المطار لأن كان معايا جبنة وأنا جاي من مصر.
- مشيت من مكان الحادثة وما بلغتش البوليس، عشان كنت مستجد ومعرفش إن لازم أبلغ، خصوصًا في حالة حادثة عجلة مع عربية راكنة.

---

## أخطاء إني ماعملتش حاجات معينة:

- محافظتش على ممتلكاتي، وسرقت أوراق وفلوس وباسبور.
- ماحطتش اسم مراتي على صندوق البريد.
- ما احتفظتش بفواتير الترجمة والتوثيق ومصاريف التأشيرة لتقديمهم في الضرايب.
- ماعملتش تأمين لعيلتي قبل ما ييجوا.
- قدمت على الكيتا (الحضانة) متأخر.
- حولت كل الدولار ليورو قبل السفر.
- ما ترجمتش رخصة السواقة ولا اعتمدتها من مصر.
- ما خلصتش أوراق عيلتي قبل السفر بدل لم الشمل.
- مبعتش الأوراق المهمة مسجلة بعلم الوصول.
- مرميتش أي ورقة حتى لو شكلها مش مهم.
- ماحجزتش البلو كارد أونلاين قبل السفر.
- ماقدمتش على ADSL بدري.
- فكيت دبوس ورق الترجمة والتوثيق.
- استخدمت VPN مع التورنت واتغرمت.
- حملت أفلام عن طريق التورنت ودفعت غرامة كبيرة.
- توقعت إني أتعلم ألماني بسرعة.
- ماعملتش حساب بنكي أول ما سجلت.
- ماعملتش تأمين Privathaftpflicht أو Hausrat.
- ما غيرتش عنواني في التأمين والبنوك والحضانة والمدرسة والشغل، واتغرمت.
- المطبخ هنا رخامه مش حقيقي ومينفعش يتحط عليه حاجة سخنة.

---

## نصائح مجمعة من ناس عاشوا التجربة:

- اتعلم ألماني قبل ما تيجي.
- حقك مش هييجي لك، لازم تطالب بيه.
- أي اتفاق خليه مكتوب.
- اللغة مهمة جدًا، خصوصًا لو معاك أولاد.
- طور نفسك في الشغل، هما بيحترموا الشاطر.
- امسح كل ورقك واحتفظ بيه أونلاين.
- اشتري عجلة جديدة وكويسة.
- اشتري حاجات بجودة عالية، بلاش أرخص حاجة.
- بلاش أجهزة كهربائية مستعملة.
- العدة ممكن تشتريها من الفلو ماركت.
- احجز تذاكر السفر بدري.
- قدم على حضانة من وقت الولادة.
- خلي أولادك يركزوا على الألماني الأول.
- اقرا العقود كويس.
- اعمل تأميناتك بدري.
- طلع رخصة دولية.
- خد كيس معاك للسوبر ماركت.
- متعتمدش على الإيميلات في المراسلات الرسمية، ابعت فاكس.
- ظبط VPN في البيت.
- Android Boxes عملية.
- مشتريات أقل من 22 يورو معفاة من الجمارك.
- تابع التخفيضات بمواقع زي camelcamelcamel.
- استخدم PayPal.
- استخدم تطبيقات زي CamScanner وSpendee وToshl.
- استشر محامي في الأمور القانونية.
- استخدم تقويم لتذكيرك بالدفع أو إلغاء العقود.
- لو معاك أولاد، متأجرش شقة صغيرة على أمل تغيرها.
- تابع أولادك في المدرسة وتواصل مع المدرسين.
- "الزن" مهم جدًا في الحضانة والسكن.
- خلي نسخة مفتاح مع صديق أو إدارة العمارة.
- اغتنم أي فرصة حتى لو صعبة.
- متاخدش المشاكل على صدرك، عيش الحياة.
- احجز التسجيل والبلو كارد قبل ما تيجي.
- اشتري عدة واعتمد على نفسك في التصليحات.
- راجع حساب البنك شهريًا.
- راقب استهلاك الكهرباء للأجهزة.
- لو اشتريت جهاز غسالة + نشافة، راعي وزن كل وظيفة.
- دور على أحسن سعر لأي حاجة غالية قبل ما تشتريها.
- خليك لطيف مع الجيران.
- قلل الانفعالات وخليك عملي واحترافي.
- افهم حقوقك كويس علشان محدش يستغلك.
- ساعد المستجدين دايمًا.
- لو ابنك عيان وخدت Sick Note، ابعتها للتأمين وهتاخد فلوس.
- الأجهزة الألمانية غالبًا عمرها أطول: Meile, Bosch, Siemens, Samsung, LG.
- ممكن تأجر Tools من Bauhaus في الويك إند ببلاش تقريبًا.
- Vodafone مافيهاش دعم DSL بالإنجليزي.
- معظم العقود ممكن تتلغي خلال 14 يوم.
- لو جالك غرامة، ادفع الأول وبعد كده اتظلم.